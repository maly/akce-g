Fakt, pryč od toho.

To jsem si řekl, že registraci nechám na Cognito. Kulový. Integrace na dva týmy a šest sprintů. Kulový.

Takže svoji. Ale uživatele v DynamoDB. To si ještě rozmyslím.

Ale zůstane aspoň to, že potvrzovací maily hodím do fronty, kde si je vyzvedne Lambda a pošle přes Sendgrid!

Teda tak zní teorie a tak praví manuály a tutoriály. A skutečnost? 

Založit frontu. Založit lambdu. Nastavit trigger. "Nedostatečné oprávnění". Kurva, KDO má nedostatečné oprávnění? Fronta? Nebo lambda? Nebo...

Nebudu to tři hodiny hledat, za půl hodiny to naprogramuju jako modul.

To se nám to rozpadá, že? Aspoň že ta S3 zůstala na statické věci.

Teda jsem si myslel. Nastavil jsem CDN, nastavil jsem certifikát, nastavil jsem CNAME, a co nevidím: nová adresa mě přesměrovala na S3? Chvilka googlení, a odpověď je zde: To se stává, pokud je S3 jinde než ve Virginii. Takže dobré je dát plnou cestu k bucketu, i s regionem, a pak se to neděje.

Takže mi zůstal EC2 s Dockerem. Nebo moment? Neříkal někdo, že EC2 má Container Service? Zkusíme to?

O hodinu později: Někdy možná, teď ne.