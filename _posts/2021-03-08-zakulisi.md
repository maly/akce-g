Jakpak je to v zákulisí celé akce G?

Všechno je napsané v JS (ES6) a běží to na Node.js.

Je to rozdělené na malé služby (API, přihlášení, veřejné rozhraní, privátní rozhraní, webová aplikace, utility atd.), které běží v kontejnerech (Docker) nebo jako AWS Lambda (resize obrázků, procesování plateb atd.) Komunikuje se jen přes definované API. Docker hostuje v instanci EC2.

Data jsou uložená v MongoDB.

Servery používají Express a jsou normálně přes http. Před nimi stojí kontejner s nginx proxy a Let's Encrypt companion, která se stará o certifikáty, takže ven jde jen https.

Statické soubory jsou v S3, pokud jsou pro veřejnost, jsou přes cloudfront.

Automatizované procesy používají SQS (Queue service), na kterých sedí lambdy a zpracovávají, co je třeba. Příklad: transakční maily. Pokud chce někdo poslat transakční mail, pošle zprávu do SQS, kde udá šablonu mailu, adresáta a případně customizovaný obsah (aktivační link atd.) O zbytek se postará lambda.

Backend používá Express a pluginy pro něj, Mongoose, i18n, dotenv, kde je potřeba, tak aws-sdk. Pro renderování HTML je použito EJS. Pro autentizaci se používá JSON Web Token (respektive dva, jeden uživatelský, jeden pro session) s šifrovaným obsahem.

Frontend je Bootstrap a JS API. Celé to píšu v ES6, o transkripci se stará Parcel (který používá na pozadí Babel, pokud se nemýlím). Pro PoC jsem nepoužil ani React, ani Vue, protože v téhle fázi to má nepříliš příznivý poměr code/effect. Zatím není usazené UI (proto se dělá PoC), takže teď nedává smysl soustředit se na ladění komponent nebo na nějaké automatizované testy. Jakmile budou jasné základní funkce (a opakuju: PoC je _sui generis_ analýza problému), začne vznikat beta, ideálně TDD.

